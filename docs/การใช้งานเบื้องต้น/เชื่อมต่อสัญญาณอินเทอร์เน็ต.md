# เชื่อมต่อสัญญาณอินเทอร์เน็ต
>"ในส่วนนี้จะเป็นการเชื่อมต่ออินเทอร์เน็ตเพื่อใช้ในการท่องโลกออนไลน์"


## ตั้งค่าการเชื่อมต่อ
---
![NETWORK](https://i0.wp.com/pureinfotech.com/wp-content/uploads/2017/02/network-internet-status-settings.jpg?resize=827%2C615&quality=78&strip=all&ssl=1)

ก่อนจะใช้งานเน็ต ต้องต่อสายหรือเชื่อมต่อสัญญาณอินเทอร์เน็ตซะก่อน เช่น Wi-Fi หรือต่อสายจากคอมไปเราเตอร์หรือโมเด็ม

- เชื่อมต่อคอมกับสัญญาณ Wi-Fi ถ้าที่บ้าน ที่ทำงาน หรือโรงเรียนมีสัญญาณ Wi-Fi ก็ต่อเน็ตในคอมได้เลย แล็ปท็อปส่วนใหญ่จะต่อ Wi-Fi รวดเร็วทันใจมาก แต่คอมตั้งโต๊ะบางเครื่องต้องติดตั้งการ์ด Wi-Fi ซะก่อน
- ถ้าต่อเน็ตแบบเสียบสายจะเร็วและสัญญาณเสถียรกว่า ถ้าคอมอยู่ใกล้ internet access point (เราเตอร์หรือโมเด็ม) ก็ต่อเน็ตโดยเสียบสาย Ethernet กับคอมโดยตรงจะดีกว่า เหมาะสำหรับคอมตั้งโต๊ะ เพราะเครื่องจะไม่ขยับไปไหนอยู่แล้ว ต่อเน็ตผ่านสายไม่มีปัญหาถูกรบกวนสัญญาณเหมือนที่ Wi-Fi เจอด้วย ที่สำคัญคือรับ-ส่งข้อมูลได้รวดเร็วทันใจกว่าเยอะเลย


## เปิดเบราว์เซอร์
---
![CHROME](https://is3-ssl.mzstatic.com/image/thumb/Purple122/v4/30/b3/c1/30b3c130-a997-83e2-b341-b3a361e8ff0e/AppIcon-0-1x_U007emarketing-0-0-0-6-0-0-sRGB-85-220.png/1200x630wa.png)

เบราว์เซอร์คือโปรแกรมใช้เปิดหน้าเว็บใช้ท่องอินเทอร์เน็ต คอมทุกเครื่องจะมีเบราว์เซอร์ตั้งต้นติดมาอยู่แล้ว เช่น Microsoft Edge  แต่ก็มีเบราว์เซอร์อื่นๆ ให้เลือกติดตั้งและใช้งานทีหลังได้

- Google Chrome เป็นหนึ่งในเบราว์เซอร์สุดฮิตตลอดกาล คุณเชื่อมต่อแล้ว sync ข้อมูลกับ บัญชี Google ของตัวเองได้ด้วย คุณดาวน์โหลด Chrome ได้ฟรีจาก Google


## ติดตั้งโปรแกรม antivirus
---
![ANTIVIRUS](https://static.safetydetectives.com/wp-content/uploads/2020/06/10-Best-Antivirus-in-2020-Windows-Android-iOS-Mac.jpg)

ก่อนจะเริ่มท่องเน็ต ควรติดตั้งโปรแกรม antivirus ซะก่อนเพื่อความปลอดภัย เป็นโปรแกรมที่ใช้ป้องกันไม่ให้คอมติดไวรัสและมัลแวร์ต่างๆ ถือเป็นโปรแกรมที่ขาดไม่ได้เวลาต่อเน็ต แต่โดยปกติคอมส่วนใหญ่จะมีโปรแกรม antivirus มาให้่อยู่แล้ว

## ท่องเน็ตอย่างปลอดภัย
---
![SAFELY](https://www.urdumania.net/wp-content/uploads/2019/03/Uses-of-Internet-in-Our-Daily-Life.jpg)

โลกออนไลน์ก็เหมือนโลกจริง คือมีคนทั้งดีและร้ายปะปนกันไป มีทางเดียวคือต้องรู้จักป้องกันตัวเอง เพื่อให้ท่องเน็ตได้อย่างสนุกสนานและปลอดภัย เช่น ไม่เปิดเผยข้อมูลส่วนตัว ดาวน์โหลดไฟล์จากเว็บที่เชื่อถือได้เท่านั้น และระวังไวรัส สแกมหลอกลวง และเรื่องผิดกฎหมายหรืออันตรายต่างๆ

## ส่งอีเมล
---
![EMAIL](https://cdn.medcom.id/dynamic/content/2021/03/24/1257207/boQ7EVHdSG.jpg?w=480)

อีเมลเป็นหนึ่งในช่องทางสื่อสารที่คนสมัยนี้นิยมใช้กันมากที่สุด เพราะงั้นการหัดใช้อีเมลเลยเป็นหนึ่งในทักษะการใช้คอมที่จำเป็น คุณสมัครอีเมลฟรีได้ที่หลายเว็บหรือโปรแกรม แล้วเขียนอีเมลใหม่ส่งถึงใครต่อใครได้ในแค่ไม่กี่นาที


## ดาวน์โหลดไฟล์
---
![DOWNLOAD](https://mkracunari.rs/wp-content/uploads/2022/04/Download.jpeg)

โลกออนไลน์มีสารพัดชนิดไฟล์เท่าที่จะจินตนาการได้ ทั้งหมดนี้คุณสามารถดาวน์โหลดลงคอมได้หมด โดยไฟล์ที่พบบ่อยที่สุด ก็คือไฟล์รูป ไฟล์เพลง และโปรแกรม คุณดาวน์โหลดไฟล์ได้จากหลายหมื่นหลายพันเว็บ ด้วยสารพัดวิธี
