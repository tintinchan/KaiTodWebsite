# แก้ปัญหาที่พบบ่อย
>"ในส่วนนี้จะเป็นการแนะนำการแก้ปัญหาที่พบได้บ่อยๆเบื้องต้น"

## รู้จักเคล็ดลับแก้ปัญหาการใช้งานเบื้องต้น
---
![FIX](https://t4.ftcdn.net/jpg/02/76/09/17/360_F_276091725_bBSdFPxTN4kgQnURbbUh77xhvCIYbu93.jpg)

    คอมก็เหมือนอุปกรณ์อิเล็กทรอนิกส์ทุกชนิด ถ้าศึกษาวิธีแก้ปัญหาเบื้องต้นไว้ ก็จะช่วยประหยัดเวลาและค่าใช้จ่ายที่อาจเกิดขึ้น 


- ขั้นแรกที่ควรทำเวลาคอมมีปัญหา ก็คือรีสตาร์ทคอม บอกเลยว่าช่วยแก้ได้สารพัดปัญหาโปรแกรมหรือฟังก์ชั่นการทำงาน
- ถ้ามีปัญหาเรื่องสัญญาณเน็ต ให้ลองปิดแล้วเปิดเราเตอร์หรือโมเด็มซะใหม่ จะช่วยได้เยอะ

## รู้ตัวเมื่อคอมโดนไวรัส
---
![MALWARE](https://media.threatpost.com/wp-content/uploads/sites/103/2019/09/09145908/malware_SL_pic3.jpg)

    ไวรัสเป็นไฟล์ที่เจาะเข้าคอมมาล้วงข้อมูล ไม่ก็ทำลายไฟล์ของคุณ แถมทำให้คอมอืดเป็นเต่าคลาน ขั้นร้ายแรงที่สุดคือเสียทุกอย่างในคอมไป ไวรัสส่วนใหญ่หลีกเลี่ยงได้ แค่รู้จักการท่องเน็ตอย่างปลอดภัย
- นอกจากไวรัส จะมีแอดแวร์และสปายแวร์นี่แหละ ที่อันตรายต่อทั้งคอมและข้อมูลของคุณ พวกนี้มักติดมาตอนคุณติดตั้งโปรแกรมต่างๆ ลงคอม ซึ่งกำจัดยากมาก

## ถอนการติดตั้งโปรแกรมไร้ประโยชน์
---
![UNINSTALL_APP](https://m.media-amazon.com/images/I/71ZGnRHFOQL.jpg)
    พอติดตั้งโปรแกรมลงคอมและใช้งานไปเรื่อยๆ จะรู้เองว่าโปรแกรมไหนใช้ดีควรเก็บไว้ โปรแกรมไหนควรลบ ถ้ามีโปรแกรมเก่าไม่ใช้แล้ว ระวังจะเปลืองพื้นที่ในคอม  บางโปรแกรมอาจจะทำงานในเบื้องหลัง (background) โดยที่คุณไม่รู้ตัว แต่ก็หน่วงคอมไปแล้วเรียบร้อย เพราะงั้นต้องหมั่นตรวจเช็คและถอนการติดตั้งโปรแกรมที่ไม่ใช้งานแล้วอยู่เรื่อยๆ

- อ่านวิธีการถอนการติดตั้งโปรแกรมของ Windows เพิ่มเติม[คลิกที่นี้](https://www.bitdefender.co.th/post/permanently-remove-windows-program/)

## ลงระบบปฏิบัติการใหม่ถ้าจำเป็น
---
![SETUP_WINDOW](https://www.lifehacker.com.au/wp-content/uploads/sites/4/2015/07/29/1362234362561424999.jpg)

    ถ้าทำทุกวิธีแล้วยังแก้ปัญหาการใช้งานไม่ได้ คงต้องลงระบบปฏิบัติการใหม่เลย ซึ่งก็ติดตั้งไม่ยากอย่างที่คิด แถมช่วยให้คอมทำงานเร็วขึ้นด้วย แต่ที่ลำบากจนทำให้หลายคนถอดใจ คือการ backup ไฟล์เก่าในเครื่อง แถมต้องมานั่งลงโปรแกรมอื่นๆ ในคอมใหม่อีก ถ้าคอย backup ไฟล์เป็นระยะอยู่แล้วก็โชคดีไป ส่วนการลงโปรแกรมใหม่อีกรอบ จริงๆ แล้วง่ายและเร็วกว่าที่คิด


## กำจัดฝุ่นให้คอมระบายความร้อนได้ดี
---
![CLEAN](https://www.howtogeek.com/wp-content/uploads/2014/08/Person-cleaning-dust-out-of-a-laptop.jpeg?height=200p&trim=2,2,2,2)

    ความร้อนนี่แหละศัตรูคู่อาฆาตของคอม พอฝุ่นสะสมหนาเข้า ก็จะทำให้คอมร้อนง่ายขึ้น ถ้าอยากให้คอมระบายความร้อนได้ดี ต้องหมั่นทำความสะอาดกำจัดฝุ่นในเคสคอม โดยใช้อากาศอัดกระป๋องและที่ดูดฝุ่น พยายามทำความสะอาดคอมให้ได้อย่างน้อยปีละ 2 ครั้ง 

## เปลี่ยนใหม่หรืออัพเกรดคอม
---
    บางทีคอมก็ค้าง ล่ม หรือทำงานไม่ได้รวดเร็วทันใจ แบบนี้ควรอัพเกรดคอม จะถูกกว่าซื้อใหม่ PC ตั้งโต๊ะส่วนใหญ่อัพเกรดได้เยอะ เช่น ติดตั้งไดรฟ์ใหม่ และเพิ่มความจำ (memory) รวมถึงอื่นๆ ให้คอมประมวลผลและเล่นวีดีโอได้รวดเร็วมากขึ้น
- ถ้าใช้แล็ปท็อป ก็อาจจะอัพเกรดฮาร์ดไดรฟ์ หรือติดตั้งแท่งความจำเพิ่มเติมได้ แล็ปท็อปส่วนใหญ่จะอัพเกรดได้แค่นั้น

